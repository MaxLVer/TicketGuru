# Ohjelmistoprojekti

## Vaatimukset
- Kukin opiskelija toimii aktiivisesti kehitystiimin jäsenenä
- Ohjelmiston toteutetaan projektille määritetyillä teknologioilla
- Tavoitteena on tuotantotasoinen versio julkaistuna johonkin ympäristöön, jossa sitä voi kokeilla, ellei muuta ole sovittu.

## Kehitettävä palvelu

Projektin aihe määritetään kurssilla. Oletuksena on, että järjestelmässä on tietokanta, palvelin ja käyttöliittymä. Kurssille määritetyt teknologia- ja toteutusreunaehdot pitää täyttää.

## Aikataulu

Ryhmät suunnittelevat ja aikatauluttavat työnsä itse. Työn on oltava valmis suunnitellun jakson loppuun mennessä. On suositeltavaa, että projektin suunnitellaan valmistuvan jo ehdotonta takarajaa aiemmin, sillä ohjelmistoprojekteissa tulee usein loppuvaiheessa yllätyksiä ja joudutaan ottamaan lisäaikaa.

Projektin suunnittelu ja seuranta tehdään ketteriä projektinhallintamenetelmiä käyttäen. Ketterän kehitysmallin mukaisia välituloksia on synnyttävä projektin aikana. 

## Dokumentointi
Dokumentaatio suositellaan tehtäväksi Markdown-dokumentteina projektin repositoryyn (ks. [Markdown Cheatsheet](https://github.com/adam-p/markdown-here/wiki/Markdown-Cheatsheet) tai [Mastering Markdown](https://guides.github.com/features/mastering-markdown/)).  

Oheisia dokumenttipohjia voi käyttää apuna työssä. Ne ovat dokumenttirunkoja, niitä voi vapaasti muotoilla. Pohjissa olevat tekstit ovat osin opastusta työn tekemiseen, ne on tarkoitus poistaa. 

- [Projektin dokumentaation malli](README.md)
- [Testidokumentin malli](testaus.md). Tässä dokumenttimallissa viitekehyksenä on tutkiva testaus, ja se yhdistää testaussession sisällön suunnittelun ja suorituksen dokumentoinnin. Projektissa suunnitelmia voi olla useita eri sessioille.

Dokumentaatioon voidaan liittää muita dokumentteja eri muodoissa kuten esim. web-sivuna esitettävä API-dokumentaatio tai mockup-työkalulla käytettävä UI-mockup. Dokumentin ei siis tarvitse olla perinteisessä mielessä "dokumentti", kunhan se on jollakin tavoin toimitettavissa asiakkaalle (vaikkapa linkkinä). 

## Palautus

Tee projektillesi git-repository ja palauta linkki siihen. Repositoryn tulee sisältää:

- Lähdekoodit
- Dokumentaatio

Palauta lisäksi projektin suunnittelun ja seurannan dokumentaatio, esim. linkki scrum-boardille, linkki toimivaan järjestelmään sekä tunnistetiedot, joilla sitä pääsee käyttämään.

Valmistaudu myös demoamaan järjestelmääsi.